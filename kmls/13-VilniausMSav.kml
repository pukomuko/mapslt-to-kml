<?xml version='1.0' encoding='UTF-8'?>
<kml xmlns="http://www.opengis.net/kml/2.2">
  <Document>
    <name>Vilniaus m. sav.</name>
    <description><![CDATA[Vilniaus m. sav.]]></description>
    <Folder>
      <name>Vilniaus m. sav.</name>
      <Placemark>
        <name>Verkių dvaras su parku</name>
        <description>
          <![CDATA[Architektūros paveldas<br>
<p>Į Verkių rūmų ansamblio teritoriją lankytojus traukia ne tik istorija turtinga ši vieta ar puošnūs dvaro rūmai, bet ir graži gamta, juosianti rūmus iš visų pusių. Stačiuose Verkių kalno šlaituose auga įspūdingi kelių šimtų metų amžiaus, apie 1,5 m kamieno skersmens ąžuolai.  </p><br>
<p><b>Aprašymas:</b> Verkių dvaro sodyba įsikūrusi Vilniaus miesto pakraštyje, gražiame kraštovaizdyje. Vienas pakraštys atsiremia į Neries upę, kiti ribojasi su Jeruzale, Naujaisiais Verkiais ir Verkių mišku.  Verkių dvaro ansamblį sudaro daugybė išlikusių pastatų ir mažosios architektūros detalių.

Legendiniai Verkiai lietuviams žinomi kaip Krivių Krivaičio Lizdeikos gimtoji vieta. Ne mažiau garsus buvęs ir Verkių dvaras – ilgaamžė Vilniaus vyskupų rezidencija. Verkių dvaro sodyba – tai XVIII a. antros pusės vieningos kompozicijos rūmų ansamblis, sukurtas žymiausių to meto krašto architektų Martyno Knakfuso ir Lauryno Stuokos-Gucevičiaus, deramai ir meniškai įkomponuotas į gamtinę aplinką ir reprezentuojantis vieną vertingiausių klasicistinių ansamblių Lietuvoje.

Stačiašlaitėje Neries ir į ją įtekančio upelio slėnių sankirtoje, aukštai išsidėsčiusioje plynaukštėje įsikūrusią Verkių dvaro sodybą sudarė daugybė pastatų, statytų XVIII a. pabaigoje – XIX a. pradžioje ir sename parke pabirusių kompaktiškomis grupelėmis. Ansamblis darė įspūdį dėl savo puošnių reprezentacinių rūmų, stovėjusių pietinėje Verkių kalno dalyje ir dėl to puikiai matytų iš tolo. Šiandien centrinių rūmų vietą mena tik išlikę skliautuotomis lubomis rūsiai  Manoma, kad tuometis rūmų valdytojas Radvilos žentas kunigaikštis Liudvikas Adolfas Vitgenšteinas juos nugriovė XIX a. 5-ajame dešimtmetyje. Tuokart rezidencijoje imtasi rekonstruoti rytinę oficiną: prie šiaurinės jos dalies galo pristatytas bokštas ir didelės salės priestatas, prie kito galo prijungta stiklo ir geležies konstrukcijos oranžerija (iki šių dienų neišlikusi). Mažiausiai pertvarkoma buvo vakarinė oficina, dėl to išsaugojusi griežtą klasicistinį stilių.
 </p><br>
]]>
        </description>
        <Point>
          <coordinates>25.292674878968597,54.748131740426757,0.0</coordinates>
        </Point>
      </Placemark>
      <Placemark>
        <name>Rokantiškių piliavietė</name>
        <description>
          <![CDATA[Archeologinis paveldas<br>
<p>Rokantiškių piliavietė dar vadinama pilies kalnu. Ant aukšto (35–40 m) stačiašlaičio kalno Rokantiškėse stovėjusi labai sena ir graži pilis. Spėjama, kad Rokantiškių pilis – viena seniausių Lietuvoje.  </p><br>
<p><b>Aprašymas:</b> Rokantiškių piliavietė dar vadinama pilies kalnu. Ant aukšto (35–40 m) stačiašlaičio kalno Rokantiškėse stovėjusi labai sena ir graži pilis. Spėjama, kad Rokantiškių pilis – viena seniausių Lietuvoje. Iš metraščių, padavimų žinoma, kad ją XII a. pastatė kunigaikštis Alšis. XVI a. pirmoje pusėje pilis priklausė Goštautams, vėliau atiteko Žygimantui Augustui, o XVII a. pirmoje pusėje buvo Pacų nuosavybė.

Kalno viršūnėje buvo rūmai, kurie perstatyti XVI a. antroje pusėje. XVII a. pradžioje S. Pacas puošnioje Rokantiškių pilies rezidencijoje priiminėjo Lietuvos ir Lenkijos valdovą Vladislovą Vazą. Šio amžiaus viduryje pilis buvo sudeginta Maskvos kariuomenės žygio prieš Lietuvą metu. Užėmus Vilnių, piliavietė visai sunyko, apaugo mišku.

Atlikus archeologinius kasinėjimus, ištirta tik viršutinė kultūrinio sluoksnio dalis, rastas gausus istorinis palikimas. Pilies griuvėsių likučiai – buvusios pilies pamatai. Pagal aptiktas pastatų liekanas, XVI–XVIII a. plytas, čerpes, koklius, nustatyta, kad ant šio kalno stovėjo rūmai (45x20 m dydžio). Jų sienos buvo 2 m storio, o langų angos apmūrytos plytomis. Iš pietų pusės būta kiemo, apjuosto gynybine siena, prie kurios vakarinės dalies šliejosi kazematai, o pietvakariniame kampe – vartų gynybos bokštas.

Šiuo metu archeologiniai radiniai saugiai užkonservuoti ir užkasti. Sutvarkytas ir lankymui paruoštas Rokantiškių pilies kalnas - įrengti pėsčiųjų takai su laiptais ir atokvėpio aikštelėmis, apžvalgos ir automobilių stovėjimo aikštelės, informaciniai stendai, kuriuose apibendrinta archeologinė medžiaga su nuotraukų gausa bei rodyklės. Ant kalno išretinti medžiai ir taip atkurtos buvusios pilies erdvės, atvertas vaizdas iš piliavietės aikštelės į apylinkes bei kalvos šlaitus.
 </p><br>
]]>
        </description>
        <Point>
          <coordinates>25.391093589928943,54.68987752673668,0.0</coordinates>
        </Point>
      </Placemark>
      <Placemark>
        <name>Pūčkorių atodanga</name>
        <description>
          <![CDATA[Geologinė vertybė<br>
<p>Valstybės saugomas gamtos paminklas  </p><br>
<p>Stepono Batoro g., Vilnius</p><br>
<p><b>Aprašymas:</b> Pūčkorių atodanga paskelbta saugomu objektu 1974 m. Tai bene aukščiausia ir įspūdingiausia Lietuvoje atodanga, suformuota Vilnios upės sraunių vandenų. Jos aukštis - daugiau nei 65 m, plotis - 260 m. Pūčkorių atodangoje regima senojo Medininkų apledėjimo storymė, suraukšlėta vėlesnių ledynų. Skirtingo amžiaus morenų ir smėlio sluoksniai labai sujaukti, vietomis statmenai perversti ar su ryškiomis raukšlėmis, išraitytais gumulais, pleištais. Akivaizdu: slinkdamas ledynas užgriebė priešpaskutiniojo ledynmečio suformuotas morenines bei tarpmorenines uolienas (moreninį priemolį su rieduliais, žvyrą, smėlį, aleuritą, molį ir kt.) ir jas permaišė. Pūčkorių atodangoje ryškios trys horizontalios šlaito dalys.
Šiandien lietus ir vėjas ardo viršutinę dalį: labai stačią, po medžių šaknimis turinčią naujų griovų užuomazgų. Vidurinėje šlaito dalyje matomus griovelius nuolat platina bei gilina sniego tirpsmo ir lietaus vandenų srovelės. Apatinė dalis baigia užaugti medžiais ir krūmais, nes Vilnios vanduo jau nepajėgia išplauti vis didėjančios nuobirų sankaupos. Čia riogso nemažai gargždo ir gana stambių akmenų.
Atodangoje taip pat pasitaiko luistų su Mezozojinės eros, - įdomiausio Žemės istorijoje geologinio periodo, kurį išgarsino dinozaurai, - uolienomis. Buvo aptiktas Juros sistemos nuogulų luistas su senovinės faunos liekanomis (belemnitais, amonitais) bei Kreidos sistemos baltosios kreidos luistas. Pirmąjį aprašė Br. Rydzevskis (1925 m.), antrąjį - L. Micas (1946 m.).
Nuo šios atodangos viršaus atsiveria nuostabi Vilnios slėnio panorama. 
Aukštai iškilusi Pūčkorių atodanga gražiai atrodo ir iš slėnio apačios. </p><br>
]]>
        </description>
        <Point>
          <coordinates>25.352768486714115,54.692305988021232,0.0</coordinates>
        </Point>
      </Placemark>
      <Placemark>
        <name>Pūčkorių palivarko sodyba </name>
        <description>
          <![CDATA[Istorinis paveldas<br>
<p> </p><br>
<p><b>Aprašymas:</b> Nors Puškarnios dvaras gyvavo 14 a., tačiau iki šių dienų išliko tik 18 ir 19 a. pradžios palivarko* pastatų kompleksas, išsidėstęs abipus Vilnios. Iki 18 a. vidurio priklausęs Lietuvos Didžiosios Kunigaikštystės vyriausybės iždui ir buvęs Artilerijos vadovybės žinioje, dvaras su 6 valakais žemės vėliau atiteko lenkų didikams: Zaborovskiui, Loskarevui, Sidorovičiams, Izmailskiams.
Puškarnios dvare 19 a. viduryje veikė vienas didžiausių Lietuvoje malūnų. Jis išsiskyrė ne tik savo dydžiu, bet ir puikia apdaila. Mūriniame vieno aukšto pastate (su atskirai stovinčiu aukštu kaminu) 19 a. pabaigoje buvo įkurtas medienos, o vėliau - popieriaus fabrikas. Čia buvo gaminamas kartonas, popierius bei medienos žaliava, kurie buvo tiekiami Kučkuriškių popieriaus fabrikui. 20 a. pradžioje fabrikas plėtėsi - iškilo antrasis pastato aukštas. Deja, užėjo pirmasis pasaulinis karas ir visi jo įrenginiai buvo išgabenti į Vokietiją. Tarpukariu fabriko veikla nebuvo atgaivinta, nes Vilnioje trūko vandens. Po antrojo pasaulinio karo fabrikas virto griuvėsiais.
Palivarko pastatai gana gerai išsilaikę. Dešiniajame Vilnios krante stovi buvusio kumetyno medinis vieno aukšto gyvenamasis namas, šalimais - daržinė, svirnas ir tvartas. Kairiajame upės krante - beveik nepakitęs medinis su mūriniais pamatais gyvenamasis namas, kadaise turėjęs puošnų interjerą.
Dabar Pūčkorių palivarko sodyba (ponų namas, svirnas, kluonas, kumetynas, tvarto ir vandens malūno liekanos) įrašyta į saugotinų kultūros vertybių sąrašą.



*palivarkas - nedidelis dvaras - feodalinių laikų Centrinės ir Rytų Europos šalių dvaro padalinys su atskira sodyba, ūkiniais pastatais, dirbamomis ir kitomis žemėmis, sudaręs atskirą ūkininkavimo vienetą. </p><br>
]]>
        </description>
        <Point>
          <coordinates>25.359484456027918,54.688659780376327,0.0</coordinates>
        </Point>
      </Placemark>
      <Placemark>
        <name>Pavilnių ir Verkių regioninių parkų direkcija</name>
        <description>
          <![CDATA[Parko administracija<br>
<p>Direkcija įsteigta saugoti ir atkurti regioniniuose parkuose esančias gamtos ir kultūros paveldo vertybes, sudaryti sąlygas poilsiui, pirmiausia pažintiniam turizmui, skleisti gamtos ir kultūros paveldo vertybių apsaugos idėjas, propaguoti materialinį ir dvasinį kultūros palikimą. </p><br>
<p>Žaliųjų Ežerų g. 53, Vilnius</p><br>
<p><b>Aprašymas:</b> Verkių regioninio parko širdyje - viename iš Verkių dvaro sodybos pastate - įsikūrusi Pavilnių ir Verkių regioninių parkų direkcija. 

Direkcijos darbuotojai dalyvauja nagrinėjant teritorijų planavimo dokumentus ar statinių projektus, kontroliuoja parkų teritorijos lankymą, imasi reikiamų priemonių, kai pažeidžiami nustatyti kraštovaizdžio apsaugos bei naudojimo reikalavimai.

Direkcijos iniciatyva atliekami gamtos ir kultūros paveldo vertybių tyrimai, apsaugos bei tvarkymo darbai. Didžiausias dėmesys šiuo metu skiriamas Pūčkorių piliakalnio, Rokantiškių pilies kalno, Naujosios Vilnios pilkapių tvarkymui. Judrūs vilniečiai keliauja įrengtais Pūčkorių, Sapieginės pėsčiųjų, Verkių dviračių takais, ramiam poilsiui renkasi Verkių dvarvietę, Kryžiaus kelią, Žaliųjų Ežerų paplūdimį. 

Direkcija nuolat kviečia į ekskursijas dviračiais, automobiliais, ypač populiarūs pažintiniai pėsčiųjų žygiai. Didelis dėmesys skiriamas vilniečių aplinkosauginiam švietimui, moksleiviams vedamos pamokos gamtoje, kasmet organizuojamos gamtos bei etnokultūros šventės.

Žiemą lankytojus kviečiame į Verkiuose vykstančius Vilniaus keliautojų klubo organizuojamus tradicinius slidžių žygius "Snaigė" ir į Pavilnių regioniniame parke veikiančią Liepkalnio slidinėjimo trasą. Taigi tiek viename, tiek kitame parke galima aktyviai pramogauti ir žiemos metu! 

Pavilnių ir Verkių regioninių parkų direkcija jau antrus metus propaguoja ir skatina šiaurietišką ėjimą, todėl kiekvieną mėnesį bent po keletą kartų vyksta šiaurietiško ėjimo pamokėlės Kalvarijų Kryžiaus kelyje, taip parko lankytojai skatinami ne tik pasisemti žinių ir sveikiau gyventi, bet kartu ir pažinti Verkių regioninio parko teritoriją.  </p><br>
<p><b>Kaip atvykti:</b> Direkcija yra įsikūrusi Verkių rūmų architektūrinio ansamblio paviljono pastate. Iki jos galite atvykti šiais autobusais: 35, 36 ir 76 (sustojimas "Verkių rūmai") arba nuosavu automobiliu (nuo Santariškių žiedo pasukti Žaliųjų ežerų bei Europos parko link). Pakilus į kalną sukite į dešinę</p><br>
]]>
        </description>
        <Point>
          <coordinates>25.294822044138314,54.750505341457995,0.0</coordinates>
        </Point>
      </Placemark>
      <Placemark>
        <name>Trinapolio bažnyčia ir trinitorių vienuolynas</name>
        <description>
          <![CDATA[Maldos namai, sakralinis paveldas<br>
<p>Kiekvienas važiuojantis paneriu Verkių gatve atkreipia dėmesį į bažnyčią, savo kuorais puošiančią Neries slėnį. Jos bokštai regimi nuo Verkių kalno iš jame esančios regyklos, taip pat ir nuo Valakampių pusės.  </p><br>
<p>Verkių g. 70, Vilnius</p><br>
<p><b>Aprašymas:</b> Turbūt retas žino apie barokinį Trinapolio bažnyčios ir į jos šoną galu atsirėmusio vienuolyno ansamblį, stovintį prie Neries, šalia giliu slėniuku garmančio Baltupio (Cedrono) upelio.
Dviejų bokštų bažnyčia turi penkis altorius. Turtingo interjero erdvė - vientisa, aukšta. Senasis sienų dekoras paslėptas po storu tinko sluoksniu. Vienuolynas yra dviejų aukštų su kryžminiais ir cilindriniais skliautais. Juos puošusias tapytas dekoracijas vėliau padengė tinkas. Trinapolio ansamblį iš šiaurinės ir rytinės pusės juosia ramstinė netinkuotų akmenų mūro siena ir arka su paminkline akmens plokšte. Į šventorių veda akmeniniai laiptai. Trinapolio bažnyčią ir vienuolyną (antrąjį Vilniuje) 1695 m. įkūrė vyskupas Konstantinas Kazimieras Bžostovskis. Tada buvo pastatyti pirmieji mediniai pastatai. Vėlyvojo baroko stiliaus mūrinė bažnyčia iškilo 18 a. viduryje, o jos bokštai užbaigti tik 1772 m. Vėliau ji buvo ne kartą restauruojama, keičiama.
1832 m., Trinapolio kompleksą atidavus Lietuvos stačiatikių metropolitui, vienuolyne įkurta metropolito vasaros rezidencija, o bažnyčios vidus pertvarkytas ir pritaikytas cerkvei. Po pirmojo pasaulinio karo bažnyčia buvo grąžinta katalikams. 1918 m. vienuolyne įsteigta našlaičių ir senelių prieglauda, atidaryta lietuvių mokykla. 1926 m. vienuolynas vėl tapo arkivyskupo vasaros rezidencija. Po antrojo pasaulinio karo bažnyčioje ir vienuolyne, juos nacionalizavus, įrengta ligoninė, vėliau - turistinė bazė. </p><br>
]]>
        </description>
        <Point>
          <coordinates>25.290852393696657,54.73108434315381,0.0</coordinates>
        </Point>
      </Placemark>
      <Placemark>
        <name>Šv. Kryžiaus atradimo bažnyčia</name>
        <description>
          <![CDATA[Maldos namai, sakralinis paveldas<br>
<p>Prie Kalvarijų gatvės, gerokai atokiau nuo miesto centro, stūkso Šv. Kryžiaus atradimo bažnyčios bokštai, matomi važiuojant Verkių gatve link regioninio parko ribos arba nuo Verkių kalno; dažnai vadinama Kalvarijų bažnyčia. </p><br>
<p>Kalvarijų g. 327, Vilnius</p><br>
<p><b>Aprašymas:</b> Šv. Kryžiaus atradimo bažnyčia yra vėlyvojo baroko stiliaus kryžminio plano dviejų bokštų trinavė bažnyčia (bazilika). Religinį ansamblį sudaro bažnyčia, stovinti beveik viduryje, aukščiausioje vietoje, taip pat vienuolyno pastatas ir koplyčios. Pagrindinis Kalvarijų bažnyčios fasadas nukreiptas Neries slėnio link. Nuo upės pusės į bažnyčią veda ilgi mūriniai laiptai. Pagrindiniame bažnyčios fasade kyla aukštyn siaurėjantys bokštai su ažūriniais geležiniais kryžiais. Bažnyčios ir vienuolyno pamatai sumūryti iš akmenų ir plytų, sienos - plytinės, tinkuotos, stogai dengti čerpėmis. Bažnyčios interjerui, kurį puošia sienų ir molbertinės tapybos kompozicijos, skulptūros, būdingas rokokinis stilius. Vienuolyno pastatas yra pailgo stačiakampio formos su išsikišusia koplyčia. Lygias pastato fasadų plokštumas skaido ritmingai išdėstyti stačiakampiai langai, kampų piliastrai ir karnizas. Namas dengtas aukštu vėlyvąjį baroką menenčiu mansardiniu stogu su kryžiumi.
Kalvarijų bažnyčioje yra nemažai dailės paminklų, būtent: bažnyčios ir vienuolyno kryžiai ir altoriai, sakykla, krikštykla, figūriniai ir ornamentiniai sienų tapybos elementai, skulptūrinis zakristijos dekoras, taikomosios dailės kūriniai - nešiojamasis altorėlis, šilkinė kapa, žalvarinis varpas, keturi paveikslai (Mykolo Archangelo, Jėzaus paaukojimo, Marijos Rožančinės, Klūpančio karaliaus su riterio drabužiais), trys krėslai, šeši taikomosios dailės kūriniai (metalinis antepediumas, varinis krikštyklos indas, dvi žvakidės, dvi brokatinės kapos) ir vargonai (istorijos paminklas).
Šv. Kryžiaus atradimo bažnyčios ansamblis pradėtas kurti 17 a. antroje pusėje, o galutinai baigtas 18 a. Pirmąją bažnyčią pastatė vyskupas Jurgis Belazaras ir vienuoliai dominikonai, kai buvo kuriamos Vilniaus kalvarijos (1664-1669 m.).  </p><br>
]]>
        </description>
        <Point>
          <coordinates>25.279792109349792,54.740440513345874,0.0</coordinates>
        </Point>
      </Placemark>
      <Placemark>
        <name>Apžvalgos aikštelė Verkių dvarvietėje</name>
        <description>
          <![CDATA[Apžvalgos aikštelė<br>
<p>Regykla yra Verkių rūmų architektūriniame ansamblyje, dar vadinama Altana. Nuo jos atsiveria platus vaizdas į Neries slėnį, Turniškių mišką, Trinapolio bažnyčią ir Valakupius. </p><br>
]]>
        </description>
        <Point>
          <coordinates>25.292404654502736,54.746970543114365,0.0</coordinates>
        </Point>
      </Placemark>
      <Placemark>
        <name>Vandens malūnas</name>
        <description>
          <![CDATA[Kavinė, baras, restoranas<br>
<p>Šiuo metu suremontuotame pastate veikia restoranas. Buvusį malūno interjerą ir įrangą primena restorano salėje specialiai pažymėtos vietos.
 </p><br>
<p>Verkių g. 100, Vilnius</p><br>
<p><b>Aprašymas:</b> Vanduo kelis šimtmečius buvo pagrindinis Verkių dvaro energijos šaltinis. Verkių centrinėje dalyje, patvenkus bevardį upelį, susidarė tvenkinių kaskada, kurios trijų tvenkinių vandens ištekliai buvo naudojami vandens jėgainėms.

Pirmuosius du malūnus prie šio upelio tvenkinių suprojektavo L. Gucevičius. Įspūdingiausias buvęs upelio žemupyje prie pat Neries pastatytas klasicizmo stiliaus malūnas su kolonomis. Prie šio malūno įrengta užtvanka su 4 užsklandomis, virš jos – tiltelis su barjerais. Dabartinis arčiausiai Neries esantis malūnas pastatytas jau XIX a. antrojoje pusėje. Tai mūrinis dviaukštis liaudies architektūros stiliaus pastatas su pusrūsiu, šlaito apačioje pereinančiu į cokolinį aukštą. Iki Pirmojo pasaulinio karo malūnas buvo varomas vandens, vėliau – elektros. Jis veikė iki 1975 m. 1984 m. per gaisrą apdegė stogas ir vidaus įrenginiai. Virtęs valkatų lindyne, 1995 m. buvo išplėštas ir perduotas Botanikos institutui, o šis malūną išnuomojo UAB „Vandens malūnas“. Šiuo metu suremontuotame pastate veikia restoranas. Buvusį malūno interjerą ir įrangą primena restorano salėje specialiai pažymėtos vietos.
 </p><br>
]]>
        </description>
        <Point>
          <coordinates>25.290860740883616,54.745754558119494,0.0</coordinates>
        </Point>
      </Placemark>
      <Placemark>
        <name>Šaltinis</name>
        <description>
          <![CDATA[Mitologinis objektas<br>
<p>Šalia Kryžiaus kelio, netoli XIII stoties, gilioje griovoje čiurlena stebuklingas šaltinis. </p><br>
<p><b>Aprašymas:</b> Šis šaltinis Verkių regioniniame parke - vienas didžiausių ir įdomiausių. Jo aplinka ispūdinga - aukšti ir statūs šlaitai, paunksnėje juntama šimtmečių medžių palaiminga vėsa. Lankytojų čia pilna visais metų laikais. O karštą vasaros dieną ypač maga atsidurti prie vėsaus šaltinio, lyg šulinio dugne, ir atsigaivinti, atsipūsti nuo alinančios kaitros... </p><br>
]]>
        </description>
        <Point>
          <coordinates>25.287441649284606,54.735396526900175,0.0</coordinates>
        </Point>
      </Placemark>
      <Placemark>
        <name>Pliažas</name>
        <description><![CDATA[Paplūdimys<br> <p> </p><br> ]]></description>
        <Point>
          <coordinates>25.334917740055673,54.785117237691537,0.0</coordinates>
        </Point>
      </Placemark>
      <Placemark>
        <name>Regykla prie Balsio ežero</name>
        <description>
          <![CDATA[Apžvalgos aikštelė<br>
<p>Atsiveria vaizdas į Žaliuosius ežerus  </p><br>
<p><b>Aprašymas:</b> Verkių regioninis parkas negali pasigirti dideliais aukščių skirtumais, kaip Pavilnių, todėl ir kalvų bei reginių gausa. Bet Verkiai garsėja daugybe vandens telkinių ir jų grožiu, kuriais galima pasigrožėti nuo ant Balsio ežero rytinio kranto įrengtos Balsių regyklos. Nuo jos atsiveria vaizdas į Žaliuosius ežerus ir mėlynus jų vandenis bei aplinkui plytinčius miškų masyvus.
 </p><br>
]]>
        </description>
        <Point>
          <coordinates>25.33832599048446,54.78785778255785,0.0</coordinates>
        </Point>
      </Placemark>
      <Placemark>
        <name>Staviškių piliakalnis</name>
        <description>
          <![CDATA[Archeologinis paveldas<br>
<p>Kitaip jis dar žinomas Naujųjų Verkių vardu. </p><br>
<p><b>Aprašymas:</b> Piliakalnis datuojamas I tūkst. Jis įrengtas atskiros kalvos pietinėje dalyje. Viršuje yra trikampė, pailga, 50 m ilgio ir 40 m pločio aikštelė su 1 m pakilimu viduryje. Piliakalnis stačiašlaitis, 10 m aukščio.

2000 m. Staviškių piliakalnis sutvarkytas, jo šlaite įrengti laiptai. Rytiniame šlaite stovi 1928 metais pastatyta Jėzaus skulptūra. </p><br>
<p><b>Kaip atvykti:</b> Važiuodami Verkių gatve beveik iki jos galo, link Žaliųjų ežerų, privažiuosite Staviškių piliakalnį. </p><br>
]]>
        </description>
        <Point>
          <coordinates>25.346643792594186,54.761339893926021,0.0</coordinates>
        </Point>
      </Placemark>
      <Placemark>
        <name>Belmontas</name>
        <description>
          <![CDATA[Poilsio, laisvalaikio centras<br>
<p>Išsukę iš S. Batoro gatvės ir važiuodami Belmonto gatve privažiuosite ištaigingą Belmonto pramogų ir poilsio centrą. Šis centras įsikūręs buvusio malūno, vadinamo "Prancūziškuoju", vietoje. </p><br>
<p>Belmonto g.17, Vilnius</p><br>
<p><b>Aprašymas:</b> Šiais laikais šiai vietovei ir jos apylinkėms giliai įsišaknijęs Belmonto vardas. Bet pasirodo jis iš tiesų yra "naujas" ir klaidinantis lankytojus. "Prancūziškojo" malūno teritorija dabar priskiriama Pūčkoriams, nors iki antrojo pasaulinio karo ji buvo Leoniškių palivarko žemėje. 
XVII a. dvarelio sodyboje stovėjo du malūnai, vienas jų turėjo vėlyklą, kitame buvo įrengti 2 vandens ratai ir 2 girnos miltams malti. Tiksli malūnų vieta nėra žinoma. 
Leoniškių palivarką Vilniaus miesto magistratas dažniausiai išnuomodavo burmistrams ir tarėjams. Nuomos sutartyse būdavo nurodoma, kad nuomininkai negali kirsti miško, turi tinkamai remontuoti ir prižiūrėti tvenkinius bei užtvankas. Vėliau palivarke atsirado karčema, gyvenamasis namas, kluonas, svirnas, tvartas ir varykla. XIX a. žemes arčiau Markučių išsinuomojo Jonas Borutis, čia jis pastatė plytinę ir čerpių gamyklą. Ketino statyti ir dar vieną malūną, angliško tipo lentpjūvę bei popieriaus fabriką, tačiau per karą su Napoleonu palivarko pastatai labai nukentėjo. XIX a. garsus lietuvių kultūros ir mokslo veikėjas, publicistas ir etnografas Adomas Honoris Kirkoras keliaudamas Belmonto kalno papėdėje dar rado jos vardu vadinamą smuklę.
Leoniškių palivarko teritorijoje, netoli Vilnios upės stovi vadinamas "Prancūziškasis" malūnas. 
Šis senasis malūnas skirtingai nei kiti, buvo pastatytas atokiau nuo upės. Vandeniui sukaupti buvo įrengta dviejų dalių betoninė užtvanka su nuo jos atsišakojusiu gana ilgu ir giliu vandens kanalu. Virš šio kanalo, išlikusio iki šių dienų, stovėjo malūno pastatas. Šio malūno funkcijos niekada nebuvo pakeistos, netgi per antrąjį pasaulinį karą. Pastatas buvo trijų patalpų: grūdų valymo, turbinų, malimo ir pikliavimo (pagal 1925 m. planą). Prie malūno už kanalo – medinis dirbtuvių pastatas, o arčiau Belmonto gatvės – mediniai gyvenamieji namai, ūkiniai pastatai ir miltų sandėlis bei kiti pagalbiniai pastatai.  </p><br>
]]>
        </description>
        <Point>
          <coordinates>25.357558175358367,54.684311474454958,0.0</coordinates>
        </Point>
      </Placemark>
      <Placemark>
        <name>Markučių dvaro sodybos fragmentai</name>
        <description>
          <![CDATA[Istorinis paveldas<br>
<p>Markučių dvaras minimas dokumentuose nuo 1712 m., iki to meto ši vietovė buvo vadinama Sakalaičiais arba Svistapole. </p><br>
<p><b>Aprašymas:</b> XVI a. Markučiai priklausė didiesiems Lietuvos kunigaikščiams ir turėjo du didesnius centrus: Guriuose ir arčiau Vilnios. Karalius Jogaila dalį šių žemių priskyrė aukštutinės pilies Šv. Martyno bažnyčios klebono išlaikymui. 
Kitame šimtmetyje kunigaikštis Aleksandras Jogailaitis Markučių dvarą padovanojo savo žmonai Elenai, kuri čia pasistatė vasaros rūmus. Po kunigaikštienės mirties, apie 1540 m., Markučiai perėjo didikų Kiškų nuosavybėn. Vilniaus vaivados Stanislovo Kiškos našlė, kuri buvo Žemaičių seniūno Jono Radvilos dukra, Ona Radvilaitė Kiškienė Markučiuose pastatė rūmus, kurių griuvėsius kasinėjo A. H. Kirkoras su grafu Eustachijumi Tiškevičiumi. Beje, tyrimų metu buvo atkasti rūmų pamatai, rasta puošnių koklių su herbais ir raidėmis.
Dukrai Elžbietai Kiškaitei ištekėjus už Kristupo Chodkevičiaus, Markučiai perėjo Chodkevičių giminės nuosavybėn, kurią jie valdė beveik du šimtmečius. Grafas Aleksandras Chodkevičius XIX a. pradžioje pardavė Markučių valdą tuometiniam Vilniaus iždininkui Juozapui Eismuntui, kuris vėliau pardavė dvarą daktarui Ignui Godlevskiui. 1867 m. Markučius nupirko Rusijos kelių inžinierius Aleksiejus Melnikovas, kuris 270 hektarų dvarą su visais statiniais, miškais, vandens telkiniais bei vasarnamiais padovanojo dukrai Varvarai Melnikovai.
Nenusisekus pirmajai santuokai, Varvara antrą kartą ištekėjo už Puškino sūnaus Grigorijaus ir buvo paskutinė Markučių dvaro savininkė. Nuo 1899 m. Grigorijus ir Varvara Puškinai nuolat gyveno Markučiuose. Čia augo reti medžiai, didelis vaisių sodas, buvo kroketo aikštelė, vyno rūsys, ąžuolų ir tvenkinių apsuptyje stovėjo pavėsinės, atokvėpio aikštelės. Sodo teritorija buvo aptverta medine tvora, prie įėjimo stovėjo kryžius. Dvaro parkas užėmė 15 hektarų plotą, buvo gražiai prižiūrimas - turėjo 4 tvenkinius, oranžerijoje augo palmės, fikusai, rožės, kaktusai. Sodybos ūkiniai pastatai buvo pakalnėje, arčiau Vilnios stovėjo arklidės, medinė ledainė, paukštidė, sodo namelis. </p><br>
]]>
        </description>
        <Point>
          <coordinates>25.325526138038871,54.673930408810676,0.0</coordinates>
        </Point>
      </Placemark>
      <Placemark>
        <name>Lietuvos jaunųjų gamtininkų centras</name>
        <description>
          <![CDATA[Lankytojų centras<br>
<p>Lietuvos jaunųjų gamtininkų stotis įsteigta 1953 metais Aukštutiniame Pavilnyje.  </p><br>
<p>Džiaugsmo g. 44, Vilnius</p><br>
<p><b>Aprašymas:</b> Jos tikslas - skatinti moksleivių domėjimąsi gamta, ją tirti, taip pat kelti kvalifikaciją gamtos apsaugos srityje. Gamtininkų centre veikia neakivaizdinės biochemikų, ornitologų, dekoratyvinės sodininkystės, ekologų ir aplinkotvarkos mokyklos, daugiau nei 30 būrelių, vaikų ir jaunimo klubai. Čia vyksta moksleivių gamtininkų olimpiados ir konkursai, organizuojamos įvairios parodos ir konferencijos, ekspedicijos ir vasaros stovyklos, rengiami žygiai. Įgyvendinamos aplinkos tyrimų, sveikos gyvensenos bei kitos programos.
Gamtininkų stočiai priklauso apie 8 ha vaismedžių sodas, gėlynai, meteorologijos stotis, zoologijos sodas, šiltnamis ir mokomasis sklypas. Seniau čia buvo lenkų vaivados vasarinė su parkeliu. Administraciniame pastate įrengtos klasės, laboratorijos, salės, biblioteka-skaitykla. Gamtininkų centro lankytojai supažindinami su 70 rūšių zoologijos sodo gyvūnų, mokosi patys pažinti ir prižiūrėti šiltnamyje auginamus augalus. 
20 a. pradžioje kuriantis Pavilnio gyvenvietei želdinių mėgėjas Kirtiklis užveisė parką pagal geometrinį planą. Medelių gaudavo iš Olandijos ir kitų valstybių. Šiuo metu parke daugiausia ošia natūralūs medynai, auga pušys, ąžuolai, daug kalninių guobų, skroblų, beržų. Iš  viso parke daugiau nei 110 medžių ir krūmų rūšių.  </p><br>
<p><b>Kaip atvykti:</b> Važiuoti nuo Geležinkelio stoties 31 autobusu arba 49 mikroautobusu iki „Jaunųjų gamtininkų“ stotelės.</p><br>
]]>
        </description>
        <Point>
          <coordinates>25.367481217567718,54.675785790661315,0.0</coordinates>
        </Point>
      </Placemark>
      <Placemark>
        <name>Tuputiškių serpantinas</name>
        <description>
          <![CDATA[Inžinerinis paveldas<br>
<p>Serpantinas - tai kalnuotųjų vietovių kelias.  </p><br>
<p>Žiedų gatvė, Vilnius</p><br>
<p><b>Aprašymas:</b> Kadangi kelias eina kalnų šlaitu, tai būna siauras, smarkiai vingiuotas ir besitęsiantis šimtus kilometrų, nes padarytas su nedidele įkalne.
Tuputiškių kelio serpantinas - vienintelis Lietuvoje. Nei ilgiu, nei aukščiu jis negali lygintis su kalnų serpantinais, bet vingių staigumu tikrai jiems nenusileidžia. Akmenimis grįstas Tuputiškių serpantinas, nutiestas 20 a. pradžioje, sujungė Aukštutinį ir Žemutinį Pavilnį - kaip geležinkelininkų gyvenvietę, pradėtą statyti 1908 m. 1997 metais serpantinas įtrauktas į Kultūros paveldo objektų sąrašą. </p><br>
]]>
        </description>
        <Point>
          <coordinates>25.35741188820024,54.673717634166209,0.0</coordinates>
        </Point>
      </Placemark>
      <Placemark>
        <name>Pavilnio Kristaus Karaliaus ir Šv. Kūdikėlio Jėzaus Teresės bažnyčia</name>
        <description>
          <![CDATA[Maldos namai, sakralinis paveldas<br>
<p>Pavilnio Kristaus Karaliaus ir Šv. Kūdikėlio Jėzaus Teresės bažnyčia vienintelė Vilniaus miesto medinė katalikų bažnyčia </p><br>
<p>J. Kolaso g. 34/Švarioji g. 3, Vilnius</p><br>
<p><b>Aprašymas:</b> Ji stovi Vilniaus rytinėje dalyje, Pavilnyje. Pamaldos čia vyksta lietuvių ir lenkų kalbomis. Bažnyčia stačiakampio plano, vienabokštė, trinavė, su prieangiu, bokšteliu. Šalia bažnyčios yra kapinės, įkurtos 1944 m.
Idėja Pavilnyje, dabartinės bažnyčios vietoje, pastatyti koplyčią kilo 1927 m. 1929 m. rugpjūčio 3 d. nuspręsta statyti šventovę, kurios statybos buvo baigtos 1935 metais. Tų pačių metų liepos 7 d. ją pašventino arkivyskupas Romualdas Jalbrzykowskis. Nuo to laiko šioje bažnyčioje sekmadieniais ir per šventes laikomos mišios. 1939 m. buvo įkurta parapija, kurios klebonu tapo kun. Lucjanas Pereswiet-Soltanas. Po Antrojo pasaulinio karo Kristaus Karaliaus ir Šv. Kūdikėlio Jėzaus Teresės bažnyčią atnaujino kun. Konstantinas Molis. </p><br>
]]>
        </description>
        <Point>
          <coordinates>25.357449293458238,54.673178703615889,0.0</coordinates>
        </Point>
      </Placemark>
      <Placemark>
        <name>Pūčkorių piliakalnis</name>
        <description>
          <![CDATA[Archeologinis paveldas<br>
<p>Pūčkorių piliakalnis - valstybinės reikšmės archeologinis paminklas, vienas iš gausybės Lietuvos piliakalnių. Jis turi seną ir savitą istoriją.  </p><br>
<p>Pūčkorių g., Vilnius</p><br>
<p><b>Aprašymas:</b> Pūčkorių piliakalnis buvo žinomas nuo pirmųjų mūsų eros amžių iki 13-14 a. Tai stačiašlaitis nupjauto kūgio pavidalo ir 11-19 m aukščio kalnas, iš šiaurės, vakarų ir pietų juosiamas Vilnios slėnio. Jo papėdėje galima pastebėti negilų, bet gana ilgą griovį, kuris kadaise juose piliakalnį. Piliakalnio viršuje esanti aikštelė yra netaisyklingo ovalo formos, 28 m ilgio ir 20 m pločio, ištęsta pietų ir šiaurės kryptimi, turi pylimo liekanų. Šiuo metu piliakalnis apaugęs medžiais, o jo šlaite įrengti laiptai.
Pūčkorių piliakalnio žvalgomieji tyrimai atlikti 1984 m. Piliakalnio tyrinėtojai atidengę daugiau nei pusės metro storio kultūrinį sluoksnį, susidedantį iš dviejų horizontų, rado jame lipdytos, nežymiai brūkšniuotos keramikos šukių, geležinį pjautuvą, akmeninio grindinio liekanų. 
Šalia piliakalnio 1984 m. tyrinėjimų metu aptikta senovės gyvenvietė. Joje tyrinėtojai aptiko daugiau nei pusės metro storio kultūrinį sluoksnį, susidedantį iš dviejų horizontų, ir rado jame lipdytinės, nežymiai brūkšniuotos keramikos šukių, geležinį pjautuvą, akmeninio grindinio liekanų. Piliakalnio papėdėje rasta akmens amžiaus titnaginių dirbinių, skelčių, skaldos, lipdytinės grublėtosios ir žiestosios keramikos šukių, geležies gargažių. Šie radiniai aptikti visai negiliai, po 10–15 cm storio dirvožemio sluoksniu.
2008 m. vykdyti piliakalnio tvarkymo darbai. Jų metu buvo restauruota tako danga, sutvirtinti laiptai, pakeisti suoliukai, atlikti kraštovaizdžio formavimo kirtimai. </p><br>
]]>
        </description>
        <Point>
          <coordinates>25.369377586960713,54.68922122779351,0.0</coordinates>
        </Point>
      </Placemark>
      <Placemark>
        <name>Rokantiškių piliakalnis su gyvenviete</name>
        <description>
          <![CDATA[Archeologinis paveldas<br>
<p>Rokantiškių piliakalnis yra įkurtas ant Murlės upelio kranto, kairiajame jo krante, maždaug vienas kilometras iki jo santakos su Vilnios upe </p><br>
<p><b>Aprašymas:</b> Tai stačiais šlaitais kalva, iškilusi beveik 190 m virš jūros lygio. Piliakalnio viršuje yra ovali, pailga aikštelė, išsidėsčiusi  pietvakarių - šiaurės rytų kryptimi. Aikštelė yra 28 m ilgio ir 25 m pločio, su iki 1 m iškiliu viduriu. Pietvakarių šlaite yra 20 m ilgio, 6 m pločio ir 0.2 m gylio griovys, kurio pakraštyje supiltas 1 m aukščio ir 10 m pločio pylimas. Piliakalnio šlaitai statūs, iki 30 m aukščio. Piliakalnis datuojamas I tūkst. viduriu - II tūkst. pradžia. Nuo piliakalnio viršaus atsiveria vaizdas į Murlės ir Vilnios slėnius.
Rytiniame piliakalnio šlaite, kuris nukreiptas į upelio pusę, I tūkstantmečio antros pusės kultūriniame sluoksnyje rasta lipdytos keramikos puodų šukių. Šiaurinėje ir šiaurės rytinėje piliakalnio papėdėje rasta senovės gyvenvietė. Jos vietoje 1,1 m storio kultūriniame sluoksnyje aptikta lipdytos ir žiestos keramikos, molio tinko, geležies radinių. </p><br>
]]>
        </description>
        <Point>
          <coordinates>25.40622206817276,54.68507245312184,0.0</coordinates>
        </Point>
      </Placemark>
      <Placemark>
        <name>NAUJOSIOS VILNIOS PILKAPYNAS</name>
        <description>
          <![CDATA[Archeologinis paveldas<br>
<p>Naujosios Vilnios pilkapynas yra Barsukynės miške, senosios Rokantiškių seniūnijos žemėse. Tai I tūkstantmečio antros pusės pilkapynas, kuriame išlikę gerai matomi 4 pilkapiai, išsidėstę prie Vilnios slėnio raguvos rytinio pakraščio.  </p><br>
<p><b>Aprašymas:</b> Naujosios Vilnios pilkapynas yra Barsukynės miške, senosios Rokantiškių seniūnijos žemėse. Tai I tūkstantmečio antros pusės pilkapynas, kuriame išlikę gerai matomi 4 pilkapiai, išsidėstę prie Vilnios slėnio raguvos rytinio pakraščio. Sampilai gerai išsilaikę ne visuose pilkapiuose, labiausiai nutolusiuose į pietus - iškastos duobės. Didesnieji sampilai yra 9-10 m skersmens ir iki 1,6 m aukščio, mažesnieji - 6 m skersmens ir iki 1 m aukščio. Šiuos pilkapius XIX amžiuje kasinėjo Adomas Pliateris, kuris aptiko 40 degintinių žmonių kapų ir 32 griautinių (nedegintinių) žirgų kapų ir VI-XII a. įkapių: ginklų, žirgų aprangos daiktų, papuošalų. Vėliau ištirti du 10–11 a. pilkapiai. Viename jų rasta laužavietė, joje ir aplink ją – sudegusių kaulų, molinių puodų, geležinių plačiaašmenių kirvių, dviašmenis kalavijas, pjautuvas ir kiti radiniai, saugomi Varšuvos archeologiniame muziejuje.
Pilkapiai ir dabar lankomi per Vėlines: čia deginamos žvakutės, giedamos senosios dainos. Artimiausiu metu pilkapių archeologinis kompleksas bus tvarkomas. Šalia įrengta automobilių stovėjimo aikštelė, informacinis stendas. Pilkapyne išliks autentiškas aukuras ir bus pastatyti lauko rieduliai su iškaltais senoviniais rašmenimis. </p><br>
]]>
        </description>
        <Point>
          <coordinates>25.38049562737821,54.698533893556544,0.0</coordinates>
        </Point>
      </Placemark>
      <Placemark>
        <name>Laimio kalnas</name>
        <description>
          <![CDATA[Apžvalgos aikštelė<br>
<p>1982 metais kalnų slidinėjimo klubo "Šlaitas" įkūrėjas Laimis Janutėnas jį paaukštino apie 16 m ir pradėjo ant jo formuoti slidinėjimo trasą. </p><br>
<p><b>Aprašymas:</b> Ribiškių grožis geriausiai atsiskleidžia nuo dirbtinai paaukštinto kalno, esančio greta Minsko plento ir Liepkalnio gatvės sankryžos. Čia matomas itin raiškus reljefas, žalios kalvos ir kloniai, nuostabi Vilniaus miesto panorama: Senamiestis, Trijų kryžių kalnas, nauji gyvenamieji rajonai, televizijos bokštas. Išties įspūdingas reginys - natūralaus ir užstatyto kraštovaizdžio sandūra. 

Liepkalnio kalnas paaukštintas dirbtinai ir dabar yra 235 m. absoliutaus aukščio. 2005 m. jis pateko į Lietuvos rekordų knygą kaip aukščiausias Vilniaus vieta.  

Anksčiau kalnas buvęs 219,12 metrų aukščio, duobėtas, žemumoje telkšojo pelkė. 1982 metais kalnų slidinėjimo klubo "Šlaitas" įkūrėjas Laimis Janutėnas jį paaukštino apie 16 m ir pradėjo ant jo formuoti slidinėjimo trasą. 1984 metais buvo sumontuotas pirmasis lyninis keltuvas, vėliau pastatytas modernus. Dabar ant šio kalno veikia moderni slidinėjimo bazė ir pramogų kompleksas. </p><br>
]]>
        </description>
        <Point>
          <coordinates>25.306394090276495,54.655780174283521,0.0</coordinates>
        </Point>
      </Placemark>
      <Placemark>
        <name>Akmuo DUBOKAS</name>
        <description>
          <![CDATA[Mitologinis objektas<br>
<p>Akmuo stūkso prie kairiojo Neries kranto. Tai raudonos spalvos, netaisyklingos formos, sueižėjęs riedulys, kurio viršuje, šiaurinėje pusėje, grubiai iškalta 1938 m data.  </p><br>
<p><b>Aprašymas:</b> Akmuo stūkso prie kairiojo Neries kranto. Tai raudonos spalvos, netaisyklingos formos, sueižėjęs, 2,5 x2,6 m dydžio, 2,2 m aukščio riedulys, kurio viršuje, šiaurinėje pusėje, grubiai iškalta 1938 m. data. Aplinkui – daugelis kitų, mažesnių akmenų. 

Akmuo DUBOKAS 1857m. Nerimi plaukusio Konstantino Tiškevičiaus dar vadintas Stuk-Baba. </p><br>
]]>
        </description>
        <Point>
          <coordinates>25.130281066458746,54.678375750198647,0.0</coordinates>
        </Point>
      </Placemark>
      <Placemark>
        <name>test</name>
        <description><![CDATA[Kempingas<br> <p> </p><br> ]]></description>
        <Point>
          <coordinates>25.246929149817234,54.675209399599872,0.0</coordinates>
        </Point>
      </Placemark>
    </Folder>
  </Document>
</kml>